Pro Git
=======
:doctype:   book
:docinfo:
:toc:
:toclevels: 2

[preface]
== Pambungad na sinulat ni Scott Chacon

Maligayang bati sa pangalawang edisyon ng Pro Git.
Ang unang edisyon ay nalathala mga higit apat na taon na ang lumipas mula ngayon.
Mula noon, marami nang nagbago at gayunman maraming mahalagang mga bagay ang hindi nagbago.
Habang karamihan sa mga core na command at mga konsepto ay magagamit pa rin hanggang ngayon dahil ang core na Git team ay sadyang magaling sa pagpanatili sa mga bagay na backward compatible, mayroong mga napakaraming makabuluhan na nadagdag at mga pagbabago sa komunidad na nakapalibot sa Git.
Ang pangalawang edisyon ng aklat na ito ay sinadya para talakayin ang mga pagbabagong iyon at nag-update sa aklat para ito ay mas makakatulong sa mga bagong gumagamit.

Noong una kong sinulat ang unang edisyon, ang Git ay mahirap pang gamitin at bahagyang wala pang mga kagamitan para sa mga malakas mag-hack sa core.
Nagsisimula pa lang itong makilala ng ilang mga komunidad, ngunit hindi pa nito naabot ang lawak nito ngayon.
Simula noon, halos bawat open source na komunidad ay gumagamit na nito.
Ang Git ay nakagawa ng nakapagtatakang pag-unlad sa Windows, sa pagsikat ng graphical user interface sa mga ito para sa lahat ng mga plataporma, para sa suporta sa IDE at sa gamit sa negosyo.
Ang Pro Git noong apat na taon ang nakaraan ay walang alam tungkol sa kahit ano sa mga ito.
Isa sa mga pangunahing layunin ng bagong edisyon na ito ay para madaanan ang lahat ng mga bagong larangan sa komunidad ng Git.

Ang Open Source na komunidad na gumagamit ng Git ay sumabog din.
Noong unang umupo ako para isulat ang aklat mga 5 taon ang nakaraan (medyo natagalan akong ipalabas ang unang bersyon), nagsisimula palang akong magtrabaho sa isang hindi kilalang kumpanya na gumagawa ng Git hosting na website na tinatawag na GitHub.
Sa oras ng paglathala, mayroon lang iilang libong tao ang gumagamit ng site at apat lang sa amin ang nagtatrabaho nito.
Habang nagsusulat ako sa panimulang ito, ang GitHub ay nag-anunsiyo sa aming ika 10 milyon na hosted na proyekto, na may halos 5 milyon na mga developer account ang nakarehistro at higit sa 230 na mga manggagawa.
Gustohin mo man o hindi, ang GitHub ay labis na nagbago sa malawak na lupain ng komunidad ng Open Source sa isang paraan na bahagyang hindi pa naiisip noong umupo ako para isulat ang unang edisyon.

Nagsulat ako nang maliit na bahagi sa orihinal na bersyon ng Pro Git tungkol sa Github bilang isang halimbawa ng naka-host na Git kung saan ako ay hindi talaga panatag.
Hindi ko talaga gusto na ako ay nagsulat sa isang bagay na tingin ko ay talagang isang resource ng komunidad at sabay na nagsasalita tungkol sa aking kumpanya dito.
Habang hindi ko pa rin nagustuhan ang magkasalungat na mga interes, ang kahalagahan ng Git sa komunidad ng Git ay hindi maiiwasan.
Sa halip ng isang halimbawa ng pag-host ng Git, napag-isipan kung gawin ang bahagi ng aklat na ito bilang isang malalim na paglalarawan kung ano ang GitHub at kung paano ito mabisang gagamitin.
Kung ikaw ay matututo kung paano gumamit ng Git, ang pag-alam sa kung paano gamitin ang Github ay makakatulong sa iyo para maging bahagi sa isang napakalaking komunidad, kung saan ito ay makabuluhan kahit aling Git na host ang napili mong gamitin para sa iyong code.

Ang isa pang malaking pagbabago paglipas ng panahon mula ng huling paglathala ay ang development at pagsikat ng HTTP na protocol para sa mga transaksyon sa Git na network. Karamihan sa mga halimbawa sa aklat ay napalitan na mula sa HTTP papunta sa SSH dahil ito ay talagang mas madali.

Ito ay talagang nakakagulat na tingnan ang Git na lumaki paglipas ng ilang mga taon mula sa isang talagang malabong version control system papunta sa isang dominanteng komersyal at open source na version control. Ako ay masaya na ang Pro Git ay mahusay ang resulta at naging isa sa mga iilang teknikal na mga aklat sa merkado kung saan ito ay matagumpay at ganap na open source.

Ako ay umaasa na iyong nagustuhang ang updated na edisyon na ito ng Pro Git.

[preface]
== Pambungad na sinulat ni Ben Straub

Ang unang edisyon ng aklat na ito ang nagpapahumaling sa akin sa Git. Ito ay ang aking panimula sa isang istilo ng paggawa ng software na naramdaman ko na mas natural kaysa sa kahit anong nakita ko dati. Ako ay isang developer mga iilang taon na sa panahong iyon, ngunit ito ang naging dahilan na nagdala sa akin sa isang mas interesadong landas kaysa sa kung saan ako noon.

Ngayon, mga ilang taon ang lumipas, ako ay isang taga-ambag sa mga pangunahing implementasyon ng Git, ako ay nagtatrabaho para sa pinalaking Git hosting na kumpanya, at nalibot ko na ang buong mundo para magturo sa mga tao tungkol sa Git. Noong tinanong ako ni Scott kung interesado ba akong tumulong sa paggawa ng pangalawang edisyon, hindi ko na kailangan pang mag-isip.

Ito ay isang malaking kasiyahan at pribilehiyo na makapagtrabaho sa aklat na ito. Ako ay umasa na nakakatulong ito sa iyo gaya ng pagtulong nito sa akin noon.


[preface]
== Mga Dedikasyon

_Para sa aking asawa, na si Becky, kung hindi sa kanya, ang pakikipagsapalarang ito ay marahil hindi nasimulan. — Ben_

_Ang edisyong ito ay inilaan para sa aking mga babae.
Para sa aking asawa na si Jessica na sumuporta sa akin sa lahat ng mga taong ito at sa aking anak na si Josephine,
na susuporta sa aking kung ako ay masyadong matanda na para malaman kung ano ang mga nangyayari. — Scott_
