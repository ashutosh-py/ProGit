== Το Git στον διακομιστή

(((serving repositories)))
Σε αυτό το σημείο, είμαστε σε θέση να επιτελούμε τις περισσότερες από τις καθημερινές εργασίες για τις οποίες θα χρησιμοποιούμε το Git.
Ωστόσο, προκειμένου να κάνουμε οποιαδήποτε συνεργασία στο Git, θα χρειαστεί να έχουμε και ένα απομακρυσμένο αποθετήριο Git.
Παρόλο που θεωρητικά μπορούμε να ωθούμε τις αλλαγές σε και να έλκουμε αλλαγές από τα ατομικά αποθετήρια των συνεργατών μας, κάτι τέτοιο αντενδείκνυται διότι είναι πολύ εύκολο να υπάρξει σύγχιση σχετικά με το πάνω σε τι δουλεύουν, αν δεν είμαστε πολύ προσεκτικοί.
Επιπλέον, θέλουμε οι συνεργάτες μας να μπορούν να έχουν πρόσβαση στο αποθετήριο ακόμη και αν ο υπολογιστής μας είναι εκτός δικτύου --το να έχουμε ένα πιο αξιόπιστο, κοινό αποθετήριο είναι συχνά χρήσιμο.
Επομένως, η προτιμώμενη μέθοδος συνεργασίας με κάποιον είναι η δημιουργία ενός ενδιάμεσου αποθετηρίου στο οποίο έχουμε πρόσβαση και οι δύο και μπορούμε να ωθούμε σε ή να έλκουμε από αυτό.

Η λειτουργία ενός διακομιστή Git είναι αρκετά απλή.
Κατ' αρχάς, πρέπει να επιλέξουμε με ποια πρωτόκολλα θέλουμε να επικοινωνεί ο διακομιστής μας.
Η πρώτη ενότητα αυτού του κεφαλαίου θα καλύψει τα διαθέσιμα πρωτόκολλα και τα πλεονεκτήματα και μειονεκτήματά τους.
Οι επόμενες ενότητες θα εξηγήσουν κάποιες τυπικές εγκαταστάσεις χρησιμοποιώντας αυτά τα πρωτόκολλα και πώς μπορούμε να λειτουργούμε τον διακομιστή μας με βάση αυτά.
Τέλος, θα εξετάσουμε μερικές επιλογές φιλοξενίας, αν δεν μας ενοχλεί να φιλοξενείται ο κώδικάς μας σε κάποιον τρίτο διακομιστή και δεν θέλουμε να υποστούμε την ταλαιπωρία της εγκατάστασης και διατήρησης του δικού μας διακομιστή.

Εάν δεν μας ενδιαφέρει να χρησιμοποιήσουμε τον δικό μας διακομιστή, μπορούμε να μεταβούμε στην τελευταία ενότητα του κεφαλαίου για να δούμε μερικές επιλογές για τη δημιουργία ενός φιλοξενούμενου λογαριασμού και στη συνέχεια να προχωρήσουμε στο επόμενο κεφάλαιο όπου θα συζητήσουμε τα υπέρ και τα κατά της εργασίας σε ένα περιβάλλον ελέγχου κατανεμημένων πηγών.

Ένα απομακρυσμένο αποθετήριο είναι γενικά ένα _γυμνό αποθετήριο_ --ένα αποθετήριο Git που δεν έχει κατάλογο εργασίας.
Επειδή το αποθετήριο χρησιμοποιείται μόνο ως σημείο συνεργασίας, δεν υπάρχει κανένας λόγος ένα στιγμιότυπο να γίνει check out στο δίσκο· είναι απλά τα δεδομένα του Git.
Με απλούστερα λόγια, το περιεχόμενο του καταλόγου `.git` του έργου μας είναι ένα γυμνό αποθετήριο και τίποτα άλλο.


include::sections/protocols.asc[]

include::sections/git-on-a-server.asc[]

include::sections/generating-ssh-key.asc[]

include::sections/setting-up-server.asc[]

include::sections/git-daemon.asc[]

include::sections/smart-http.asc[]

include::sections/gitweb.asc[]

include::sections/gitlab.asc[]

include::sections/hosted.asc[]

=== Ανακεφαλαίωση

Έχουμε αρκετές επιλογές για το πώς να δημιουργήσουμε και λειτουργήσουμε ένα απομακρυσμένο αποθετήριο Git έτσι ώστε να μπορούμε να συνεργαζόμαστε με άλλους ή να μοιραζόμστε την εργασία μας.

Η λειτουργία του δικού μας διακομιστή μάς δίνει πολύ έλεγχο και μας επιτρέπει να τρέχουμε τον διακομιστή εντός του τείχους προστασίας μας αλλά ένας τέτοιος διακομιστής γενικά απαιτεί αρκετό χρόνο για να εγκατασταθεί και να συντηρείται.
Αν τοποθετήσουμε τα δεδομένα μας σε έναν φιλοξενούμενο διακομιστή, είναι εύκολο να εγκατασταθεί και να συντηρείται· ωστόσο, πρέπει να είμαστε σε θέση να διατηρήσουμε τον κώδικά μας σε διακομιστές τρίτων και ορισμένοι οργανισμοί δεν επιτρέπουν κάτι τέτοιο.

Θα πρέπει να είναι αρκετά απλό να προσδιορίσουμε ποια λύση ή συνδυασμός λύσεων είναι κατάλληλη για εμάς και τον οργανισμό μας.

