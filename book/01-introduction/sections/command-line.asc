=== Η Γραμμή Εντολών

Υπάρχουν πολλοί διαφορετικοί τρόποι για να χρησιμοποιήσεις το Git.
Μπορείς να χρησιμοποιήσεις τα πρωτότυπα εργαλεία γραμμής εντολών καθώς και διάφορα γραφικά εργαλεία με ποικίλες δυνατότητες.
Για το βιβλίο αυτό θα χρησιμοποιήσουμε το Git με την γραμμή εντολών.
Για αρχή, η γραμμή εντολών είναι το μόνο εργαλείο όπου μπορείς να τρέξεις *όλες* τις εντολές του Git - για λόγους απλοϊκότητας τα περισσότερα από τα γραφικά εργαλεία υλοποιούν μόνο ένα υποσύνολο από τις λειτουργίες του Git.
Αν γνωρίζετε πως να χρησιμοποιήσετε το Git από την γραμμή εντολών, τότε θα μπορέσετε να καταλάβετε και πως να χρησιμοποιήσετε γραφικά εργαλεία, το αντίθετο δεν συμβαίνει πάντοτε.
Επίσης, ενώ η επιλογή ενός γραφικού προγράμματος είναι θέμα προσωπικού γούστου, _όλοι_ οι χρήστες θα έχουν τα εργαλεία γραμμής εντολών εγκατεστημένα και διαθέσιμα.

Οπότε, περιμένουμε ότι θα γνωρίζετε πως να ανοίξετε την εφαρμογή Terminal σε Mac ή την γραμμή εντολών (Command Prompt) ή το Powershell σε Windows.
Αν δεν γνωρίζετε για ποιο πράγμα μιλάμε, ίσως χρειαστεί να σταματήσετε για λίγο και να ψάξετε για τα παραπάνω ώστε να μπορείτε να ακολουθήσετε τα υπόλοιπα παραδείγματα και τις περιγραφές σε αυτό το βιβλίο.