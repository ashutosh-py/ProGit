=== Η γραμμή εντολών

Υπάρχουν πολλοί διαφορετικοί τρόποι με τους οποίους μπορεί κανείς να χρησιμοποιήσει το Git.
Υπάρχουν τα αρχικά εργαλεία στην γραμμή εντολών αλλά και διάφορα γραφικά εργαλεία με ποικίλες δυνατότητες.
Στο βιβλίο αυτό θα χρησιμοποιήσουμε το Git μέσα από την γραμμή εντολών.
Καταρχάς, η γραμμή εντολών είναι το μόνο εργαλείο στο οποίο μπορεί κανείς να τρέξει *όλες* τις εντολές του Git -- για λόγους απλότητας τα περισσότερα από τα γραφικά εργαλεία υλοποιούν μόνο ένα υποσύνολο των λειτουργιών του Git.
Αν γνωρίζουμε πώς να χρησιμοποιούμε το Git από την γραμμή εντολών, τότε θα μπορέσουμε να καταλάβουμε και πώς να χρησιμοποιήσουμε τα γραφικά εργαλεία. Όμως το αντίστροφο δεν ισχύει πάντα.
Επίσης, ενώ η επιλογή ενός γραφικού προγράμματος είναι θέμα προσωπικού γούστου, _όλοι_ οι χρήστες θα έχουν τα εργαλεία γραμμής εντολών εγκατεστημένα και διαθέσιμα.

Συνεπώς θεωρούμε ότι γνωρίζουμε πώς να ανοίξουμε την εφαρμογή Terminal στο Mac ή την γραμμή εντολών (command prompt) ή το Powershell στα Windows.
Αν δεν γνωρίζουμε για τι μιλάμε, ίσως χρειαστεί να αναβάλουμε για λίγο την εκμάθηση του Git και να ψάξουμε τα παραπάνω ώστε να μπορούμε να ακολουθήσουμε τα υπόλοιπα παραδείγματα και τις περιγραφές σε αυτό το βιβλίο.

