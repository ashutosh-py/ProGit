=== Μια μικρή αναδρομή στην ιστορία του Git

Όπως συμβαίνει και με πολλά ωραία πράγματα στη ζωή, έτσι και το Git ξεκίνησε με δυναμικές αντιπαραθέσεις και δημιουργικές καταστροφές.

Ο πυρήνας του Linux είναι ένα έργο ευρέος πεδίου και ανοιχτού λογισμικού.(((Linux)))
Για το μεγαλύτερο μέρος του χρόνου που ο πυρήνας του Linux συντηρούνταν (1991-2002), οι αλλαγές στο λογισμικό διανέμονταν ως επιδιορθώσεις λογισμικού και αρχειοθετημένα (archived) αρχεία.
Το 2002, ο πυρήνας του Linux ξεκίνησε να χρησιμοποιεί ένα κατοχυρωμένο κατανεμημένο σύστημα ελέγχου έκδοσης, το BitKeeper.(((BitKeeper)))

Το 2005, η σχέση μεταξή της κοινότητας που ανέπτυσσε τον πυρήνα του Linux και της εταιρείας που ανέπτυσσε το BitKeeper κατέρρευσε και η δωρεάν χρήση του εργαλείου ανακαλέστηκε.
Αυτό προέτρεψε την κοινότητα ανάπτυξης του Linux (και ιδιαίτερα τον Linus Torvalds, τον δημιουργό του Linux) να αναπτύξουν το δικό τους εργαλείο βασισμένοι σε όσα είχαν μάθει κατά το διάστημα που χρησιμοποιούσαν το BitKeeper.(((Linus Torvalds)))
Κάποιοι από τους στόχους του νέου συστήματος ήταν οι ακόλουθοι:

*  Ταχύτητα
*  Απλή σχεδίαση
*  Καλή υποστήριξη για έργα με μη γραμμική ανάπτυξη (με χιλιάδες παράλληλους κλάδους)
*  Πλήρως κατανεμημένο
*  Ικανό να διαχειριστεί μεγάλα έργα όπως τον πυρήνα του Linux αποτελεσματικά (κυρίως όσον αφορά το μέγεθος των δεδομένων και την ταχύτητα)

Από τη γέννησή του το 2005 και έπειτα, το Git έχει εξελιχθεί και ωριμάσει ώστε να είναι εύχρηστο και να κρατάει ωστόσο αυτά τα αρχικά χαρακτηριστικά.
Είναι πάρα πολύ γρήγορο και αποτελεσματικό με μεγάλα έργα και έχει επίσης ένα πολύ αποδοτικό σύστημα με κλάδους για ανάπτυξη έργων που δεν ακολουθούν γραμμικό ρυθμό (βλ. <<_git_branching>>).
